+++
title = "Kort"
date = "2015-10-01"
weight = 1
[menu.main]
name = "Kort"
parent = "Info"
+++

Kimbrerfesten glæder sig til at kunne byde velkommen i nye rammer, hvor der bliver plads til en række nye tiltag, der vil give publikum en anderledes og forhåbentlig bedre oplevelse. 

Et af de nye tiltag er, at der skal ikke betales entré til festpladsen – kun til enkelte telte, når der er underholdning/arrangementer. 
Dermed får alle mulighed for helt gratis at tage festpladsen i syne. 

Vi håber selvfølgelig, at publikum vil bruge de sparede penge til at købe en pølse, en is, en kop kaffe, en øl eller en tur med tivoli, så man dermed støtter op om Kimbrerfesten og de klubber, som står bag. 

For når det kommer til stykket, handler det jo om at skaffe penge til ungdoms- og idrætsarbejdet her i byen. 

11 idrætsforeninger står i fællesskab bag Kimbrerfesten og leverer de mange tusinde timers gratis arbejde, som fører til en forhåbentlig festlig og god oplevelse for publikum. 

Til gengæld håber og forventer klubberne at få en god skilling med tilbage, så byens unge kan få gode oplevelser og udfordringer i det kommende år i klubberne.

{{< imgpopup src="/page/Festplads2016.png" >}}